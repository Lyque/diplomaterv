%----------------------------------------------------------------------------
\chapter*{Bevezetõ}%\addcontentsline{toc}{chapter}{Bevezetõ}
%----------------------------------------------------------------------------

A piacon megtalálható termékek döntõ többsége beágyazott mikrokontrollert használ a feladata elvégzéséhez. A bonyolult feladatokat végzõ eszközök esetén -- mint például egy folyamatirányító egység, vagy egy UAV fedélzeti számítógépe -- beágyazott operációs rendszer használata nélkül a feladat implementálása hosszadalmas szoftvertervezési folyamatot igényel, ami a fejlesztési költségeket is megnöveli.

Beágyazott operációs rendszer használatával a szoftverfejlesztési feladatok nagy mértékben egyszerûsödnek, és a keletkezõ forráskód is hordozhatóvá válik. Viszont az elérhetõ vagy megvásárolható operációs rendszerek közül a megfelelõ kiválasztása nem egyszerû feladat, mert nincs egységesen alkalmazott teljesítménymutató.

A dolgozat elsõ fejezetében részletesen bemutatom a nyílt forráskódú szoftverek által elterjedten használt licenceket, majd az operációs rendszer általános feladatait ismertetem.

A második fejezetben a kiválasztott fejlesztõkártyák és a kiválasztás szempontjainak részletezésén keresztül a diplomamunka során használt operációs rendszerek részletes elemzéséhez jutunk.

A harmadik fejezetben a szakirodalmakban fellelhetõ teljesítménymérõ metrikákat ismertetem. A fejezetben szó esik arról, hogy egy mérésnek milyen követelményeknek kell megfelelni, majd a fejezet végén a mérendõ paraméterek kerülnek felsorolásra.

A negyedik fejezetben a mérés során használt hardverrel szemben állított követelményeket ismertetem, melyet a rendszerterv követ. A rendszerterv részeként bemutatásra kerül az elkészült hardver, majd a mérést megvalósító szoftver mûködését részletezem.

Az ötödik fejezet a megvalósítás során használt egyéb szoftvereket és eszközöket sorakoztatja fel, illetve a fejlesztés során felmerülõ problémákat és az arra talált megoldásokat ismertetem.

A hatodik fejezet a méréshez használt eszközöket, a mérési elrendezést, illetve az adatok feldolgozásának módját tartalmazza.

A hetedik fejezetben a mérési eredmények találhatóak ábrákkal és szöveges magyarázattal.

A dolgozat utolsó fejezetében összefoglalom a mérési eredményekbõl levont következtetéseket, illetve ajánlást teszek az egyes operációs rendszerek felhasználásának területeire és a fejlesztés során összegyûjtött tapasztalat alapján szubjektív szempontok alapján is értékelem a rendszereket.